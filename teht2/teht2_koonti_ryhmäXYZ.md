# OTI - Tehtävä 2

Tekijät Samu Moilanen, Anttoni Smahl ja Eemeli Koikkalainen. Jokainen teki 1-2 osiota ja Samu kokosi tehtävän yhteen.

## Alustava sopimus

Alustava sopimus tai aiesopimus on ensimmäinen vaihe projektia. Tämä sopimus ei yleensä ole sitova. Vaikka sopimus ei olekaan kokonaisuudessaan sitova, se voi sisältää joitain sitovia osia kuten salassapitosopimuksia. Alustavan sopimuksen on tarkoitus luoda ymmärrys yhteistyön syntymisestä, mutta lopullista sopimusta ei olla vielä valmiita tekemään jostain syystä.  

Sopimuksessa voidaan käsitellä alustavia aihealueita, kuten esimerkiksi hintaa tai projektin laajutta. Nämä kaikki tarkentuvat myöhemmin ja voivat sitten muuttua paljonkin alustavasta sopimuksesta.

## Alustava projektisuunnitelma

Alustavan projektisuunnitelman tarkoitus on määritellä alustavat arviot projektin keskeisistä osista kuten esimerkiksi aikataulusta ja resursseista. Tämä on tärkeä osa projektia ja toimii pohjana kaikelle tarkemmalle suunittelulle, sekä auttaa huomaamaan mahdolliset ongelmakohdat ja selkeyttää, mitä rooleja projektiin osallistuvilla osapuolilla on.  

Suunnitelman tulisi määritellä projektille mm.:

**Projektin nimi ja kuvaus**
- Lyhyt kuvaus projektista, josta saa nopeasti yleisen idean projektista.

**Tavoitteet**
- Tästä käy ilmi, mitä projektilla halutaan saavuttaa.
- Selkeä kuva siitä, milloin projekti on halutussa tilassa.

**Laajuus**
- Mitä projektiin kuuluu ja mitä ei.

**Aikataulu**
- Alustava arvio projektiin käytettävästä ajasta.
- Aikataulu projektin eri vaiheille.

**Resurssit**
- Tässä kohtaa on hyvä määritellä eri osapuolien roolit projektin aikana.
- Ohjelmistoprojektissa voi määritellä käytettävät ohjelmistot.
- Budjettiarvio.

**Resurssit**
- Tässä kohtaa on hyvä määritellä eri osapuolien roolit
- Ohjelmistoprojektissa voi määritellä käytettävät ohjelmistot
- Budjettiarvio

## Dokumentointisuunnitelma

Dokumentaatiosuunnitelmassa määritellään, mitä asioita kirjataan, mihin asiat kirjataan, kuinka tarkasti kirjataan ja missä muodossa kirjataan. Dokumentaatiota tapahtuu monella tasolla: Koodin seassa kommentteina, sähköpostiketjujen keskusteluissa, tapaamisten muistioissa ja virallisissa sopimuksissa. Kaikkien näiden osalta tulisi dokumentointisuunnitelmassa määritellä, miten kutakin dokumentaation muotoa tallennetaan ja kuinka paljon.

Ohjelmistoprojektin elinkaaressa ylläpitovaihe jää usein vähälle huomiolle, mutta ajallisesti ja työmäärällisesti se voi helposti olla projektin suurin osuus. Dokumentaation tärkein merkitys onkin ylläpitovaiheen toiminnan helpottaminen. Jälkikäteen on tärkeää päästä todentamaan, miksi asioita on tehty ja miksi jotakin toista asiaa ei kenties ole valittukaan toteutettavaksi. Myös virheet ja väärät valinnat on nimittäin syytä dokumentoida. Luonnollisesti myös ohjelmistoprojektin rakentamisen aikana henkilöstöä vaihtuu tai siirtyy projektin osasta toiseen. Jo tässä vaiheessa dokumentointi on tärkeää, jotta henkilöt tietävät, mitä ja miten kuuluu tehdä.

Dokumentointisuunnitelma ottaa kantaa myös siihen, kuka dokumentointia suorittaa ja millä työajalla. Suunnitelmassa määritellään dokumentoinnin teknisen toteutuksen yksityiskohdat liittyen mm. tallennuspaikkaan ja -muotoon. Olisi syytä määritellä myös dokumentoinnissa käytettävän kielen muoto: Käytetäänkö tiettyä formaalia kieltä kautta linjan vai hyväksytäänkö joustavampi teksti.

## Tarkennettu laatusuunnitelma

Tarkennettu laatusuunnitelma tuotetaan määrittelyvaiheessa ja sitä edeltää esitutkimusvaiheen alustava laatusuunnitelma. Laatusuunnitelma on projektikohtainen suunnitelma, joka pitää sisällään useita erilaisia projektin laatuun liittyviä dokumentteja, joista jokaisella on puolestaan oma tarkoituksensa. 

Näiden dokumenttien perimmäinen pyrkimys on taata projektin sekä tuotteen hallittu ja onnistunut toteutus, kaikkien osapuolten kannalta. 

Erilaisia laatusuunnitelmassa olevia osa-alueita/dokumentteja ovat mm:
- Käytettävät standardit, esimerkiksi ISO
- Tarkastukset ja arvioinnit
- Testausstrategia
- Laatutavoitteet

## Tarkennettu testaussuunnitelma

Tarkennetun testaussuunnitelma varmistaa, että projektin tuottama tuotos testataan kattavasti ja tarkoituksenmukaisesti. Suunnitelmassa täytyy ottaa huomioida ja selventää, kuinka paljon resursseja testaukseen on käytettävissä, kuinka paljon aikaa testaukseen ja korjauksien tekemiseen on sekä mahdollisten noudatettavien standardien yksityiskohdat.

Testaussuunnitelmasta pitäisi käydä ilmi, millaisia valmiita skenaarioita testaajat käyttävät ohjelmiston ominaisuuksien kokeiluun. Suunnitelman laatijoiden täytyy miettiä valmiiksi, millaisia erilaisia rajatapauksia ohjelmiston käyttöön liittyy ja luoda niistä testattavat skenaariot. Suunnitelma ottaa kantaa myös siihen, tarvitaanko testaukseen erillisiä kokoontumisia ja tiloja, vai voidaanko testaus suorittaa asynkronisesti ja etänä.

Jos ohjelmiston on tarkoitus noudattaa ja toteuttaa erilaisten standardien, lisenssien ja määräysten pykäliä, täytyy se ottaa huomioon testauksessakin. Projektin kannalta on merkittävästi helpompaa huomata mahdolliset puutteet jo testauksessa ja korjata viat ennen kuin ohjelmistoa viedään arvioitavaksi esimerkiksi lääkinnällisen laitteen prosessiin.
